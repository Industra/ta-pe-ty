---
title: Home
---

## Vyhlašujeme 1.&nbsp;ročník soutěže o&nbsp;nejlepší návrhy autorských designových tapet

Soutěž, ve které se vy, autoři, můžete soustředit jen na kreativní proces a&nbsp;my se postaráme o&nbsp;všechno ostatní. Vítězné návrhy sestavíme do prodejní kolekce, jejíž prodej bude spojen s&nbsp;podílem autora na zisku z&nbsp;prodeje. Organizátor soutěže zároveň zaštítí propagaci a&nbsp;je odpovědný za veškerou exekutivu spojenou s&nbsp;výrobou a&nbsp;samotným prodejem. 

Soutěž je určena profesionálním grafickým a&nbsp;produktovým designerům, ilustrátorům, architektům, umělcům a&nbsp;studentům vysokých i&nbsp;středních škol s&nbsp;uměleckým zaměřením v&nbsp;ČR i&nbsp;zahraničí. Autorem projektu je brněnská kreativní továrna INDUSTRA, odborným partnerem pro rok 2016 se stal designSUPERMARKET. Výrobním partnerem kolekce je brněnská tiskárna CATCUT.

Vítězné návrhy budou představeny veřejnosti na desátém ročníku designSUPERMARKETU 2016 v&nbsp;Kafkově domě v&nbsp;Praze a&nbsp;stanou se součástí kolekce realizované ve spolupráci s&nbsp;tiskárnou CATCUT. Autoři vítězných návrhů budou odměněni podílem ze zisku z&nbsp;prodeje jednotlivých tapet.

Soutěžní návrhy lze přihlásit do jedné ze tří kategorií: 

### KLASIK
Univerzální tapety, např. opakující se vzor, geometrický vzor, základní kategorie, basic

### KONCEPT
Přesahující klasický formát tapety, např. tapety vyžadující speciální instalaci nebo interakci s&nbsp;uživateli

### KIDS
Tapety vhodné do dětského interiéru, bez věkového omezení 

## DEADLINE<br>12. 10. 2016